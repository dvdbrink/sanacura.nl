<!doctype html><html lang="nl"><head><meta charset="utf-8"><meta name="viewport" content="width=device-width,initial-scale=1,maximum-scale=1,user-scalable=no"><title>‘The Hour of the Wolf’ – troost voor slapelozen. - Sanacura - Praktijk voor acupunctuur en Chinese kruidengeneeskunde in Haren en Groningen</title><meta name="description" content=""><meta property="og:title" content="‘The Hour of the Wolf’ – troost voor slapelozen. - Sanacura - Praktijk voor acupunctuur en Chinese kruidengeneeskunde in Haren en Groningen"><meta property="og:description" content=""><meta property="og:type" content="article"><meta property="og:image" content=""><meta property="og:url" content=""><link rel="canonical" href=""><link rel="ico" type="image/png" href="/favicon.ico"><link rel="stylesheet" href="/css/tailwind.css?v=1646832501424"><script src="/js/alpine.js?v=1646832501424" defer="defer"></script></head><body class="bg-primary flex flex-col min-h-screen touch-action-manipulation"><header x-data="{ mobileMenuOpen: false, scrolled: false }" @click.outside="mobileMenuOpen = false" @scroll.window="scrolled = window.pageYOffset > 0" :class="{ 'border-b-2': scrolled }" class="sticky top-0 z-50 border-secondary bg-primary text-secondary"><div class="xl:container mx-auto flex flex-wrap flex-row justify-between items-center py-3 px-6"><a href="/" class="block"><span class="font-bold text-lg">Sanacura</span> <span class="hidden sm:inline text-sm">- acupunctuur en chinese kruiden</span> </a><button @click="mobileMenuOpen = ! mobileMenuOpen" class="md:hidden relative w-10 h-10 bg-transparent focus:outline-none"><span class="sr-only">Open main menu</span><div class="block absolute w-5 left-1/2 top-1/2 transform -translate-x-1/2 -translate-y-1/2"><span aria-hidden="true" class="block absolute h-0.5 w-5 bg-current transform transition duration-400 ease-in-out" :class="{ 'rotate-45': mobileMenuOpen, '-translate-y-1.5': !mobileMenuOpen }"></span> <span aria-hidden="true" class="block absolute h-0.5 w-5 bg-current transform transition duration-400 ease-in-out" :class="{ 'opacity-0': mobileMenuOpen } "></span> <span aria-hidden="true" class="block absolute h-0.5 w-5 bg-current transform transition duration-400 ease-in-out" :class="{ '-rotate-45': mobileMenuOpen, 'translate-y-1.5': !mobileMenuOpen }"></span></div></button><nav class="top-16 left-0 md:top-0 z-20 md:flex flex-col md:flex-row md:space-x-6 font-semibold w-full md:w-auto bg-transparent pt-0 md:p-0" :class="{ 'flex': mobileMenuOpen, 'hidden': !mobileMenuOpen }"><a href="/voor-welke-klachten" class="block py-1 md:my-auto hover:underline">Voor welke klachten? </a><a href="/behandeling" class="block py-1 md:my-auto hover:underline">Behandeling </a><a href="/tarief" class="block py-1 md:my-auto hover:underline">Tarief </a><a href="/anja-sanders" class="block py-1 md:my-auto hover:underline">Anja Sanders </a><a href="/blog" class="block py-1 md:my-auto hover:underline">Blog </a><a href="/contact" class="block py-1 md:my-auto hover:underline">Maak een afspraak</a></nav></div></header><img class="bg-secondary object-cover w-full h-40 sm:h-60 lg:h-80 xl:h-96" src="/uploads/blog_the_hour_of_the_wolf_1_op_5_00bf09ef8f.jpg"><main class="flex-1"><section class="bg-primary text-secondary text-base md:text-lg xl:text-xl"><div class="xl:container mx-auto px-5 py-10"><div><a class="" href="../../">Blog</a>&nbsp;&ndash;&nbsp;<a class="" href="../">Posts</a>&nbsp;&not;</div><h1 class="text-2xl md:text-3xl xl:text-4xl">‘The Hour of the Wolf’ – troost voor slapelozen.</h1><div class="content"><p>Onlangs zag ik in Museum de Fundatie in Zwolle de expositie ‘The Hour of the Wolf’ van beeldhouwster Lotta Blokker.</p><p>The hour of the wolf, het wolfsuur, de uren tussen middernacht en dageraad, wanneer we op ons kwetsbaarst zijn en emoties het heftigst tot ons komen. De tijd van de grote stilte, die ruimte biedt voor creativiteit en fantasie, blijheid, hoop en opwinding, maar ook voor nachtmerries, angst, verdriet en wanhoop. De tijd ook dat de meeste kinderen worden geboren, en de meeste mensen sterven.</p><p>In deze expositie neemt Lotta ons mee op een reis langs de gevoelens van de slapelozen. Prachtige intieme portretten van mensen die om verschillende redenen wakker liggen. Een moeder die niet bij het verdriet van haar zoon kan. Een echtpaar, op elkaars schoot, wie troost wie? Een jongetje eenzaam achter een ruit. De in gedachtenspinsels verloren man. Een door wanhoop getergde vrouw.</p><p>Lotta, zelf een slechte slaapster, kwam op het idee voor deze expositie tijdens haar nachtelijke dwaaltochten door de stad. Overal waar ze licht zag branden voelde ze verwantschap en troost. Gelukkig was ze niet de enige die wakker lag! En ze begon te fantaseren over wat al deze slapelozen aan het doen waren. Misschien knuffelende stelletjes, maar ook eenzame mannen, verdrietige vrouwen, angstige kinderen.</p><p>Met deze menselijke beeldengroep wil Lotta alle slapelozen bemoedigen. Het besef dat u uw slapeloosheid deelt met vele anderen, maakt u misschien minder eenzaam. Een heel eenvoudige, maar o zo troostende boodschap…….</p><p>Helaas is deze expositie niet meer te zien. Maar om uw nachtelijke eenzaamheid te verlichten, kunt u <a href="http://www.lottablokker.com/sculptures/the-hour-of-the-wolf/" target="_blank" rel="noopener noreferrer">hier</a> de slapelozen van ‘The Hour of the Wolf’ ontmoeten, of voegt u zich <a href="https://www.npostart.nl/het-uur-van-de-wolf/08-10-2015/VPWON_1244837" target="_blank" rel="noopener noreferrer">hier</a> bij Lotta voor de prachtige documentaire Het Wolfsuur.</p><p><img src="/uploads/lotta_blokker_225x300_2242afc150.jpg" alt="lotta-blokker-225x300.jpg"></p><p>Anja Sanders, januari 2015.</p></div></div></section></main><footer class="bg-primary text-secondary"><div class="xl:container xl:mx-auto text-sm py-2 px-4 flex flex-col-reverse md:flex-row"><div class="text-center md:text-left"><a href="/disclaimer">&copy; 2002 - 2022, sanacura.nl - disclaimer</a></div><div class="grow text-center md:text-right"><a href="/beroepsvereniging-klachtenregeling-privacyverklaring-en-registraties">Beroepsvereniging NVA, klachtenregeling, privacyverklaring en registraties</a></div></div></footer></body></html>